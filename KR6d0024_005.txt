#-*- mode: mandoku-view; -*-
#+DATE: 2015-08-30 19:48:16.401179
#+TITLE: 法華義疏
#+PROPERTY: CBETA_ID T34n1721
#+PROPERTY: ID KR6d0024
#+PROPERTY: SOURCE Taisho Tripitaka Vol. 34, No. 1721
#+PROPERTY: VOL 34
#+PROPERTY: BASEEDITION T
#+PROPERTY: WITNESS T@SHENGYI
#+PROPERTY: LASTPB <pb:KR6d0024_T_005-0511b> ¶¶¶¶¶¶¶¶¶¶¶¶¶
#+PROPERTY: JUAN 5
¶
¶
法華義疏卷五¶
¶
胡吉藏撰¶

譬喻品第三¶

所以有此品來者。斯經文雖八軸。宗歸平等¶
大惠。但入此大慧有種種門。或從法說門¶
入。或從譬說門入。或從亦法亦譬門入。若因¶
此三門悟入佛慧則三種是門。若因此三門¶
不得悟入則三種非門。故涅槃經云。或有服¶
甘露壽命得長存。或有服甘露傷命而早夭。¶
無礙智甘露所謂大乘典。如是大乘典亦名¶
雜毒藥。但上根之人聞法說已解無待譬喻。¶
故涅槃經云。為利根人說大乘九部¶
略於譬喻。即其事也然。中根之徒未能忘言領
<pb:KR6d0024_T_005-0511c>¶
法故聞法說不解。而能虛心待譬故為說譬¶
喻。又隨風俗演教不同。震旦之言約法天竺¶
之語多引譬類。昔張騫尋河源至大月氏國。見¶
天竺使來而問之曰。彼土風俗其事云何。使¶
答云彼國鬪則乘象言多譬類。佛出天¶
竺隨彼風俗故立譬喻也。

問。譬與喻何異耶。¶

答。經論之中或稱為譬或稱為喻。故知譬喻¶
是眼目之異名。亦得有異義者譬者類也喻者¶
曉也。假借近事以況遠理曉諸未悟謂之譬¶
喻。注經云譬以標事言心喻以言心及事也。¶
¶
¶
¶
。三以近喻近如中論云。國無鍮石譬之¶
如金石譬之如金。四者以遠喻遠如大品明。云何如實際¶
謂如法性以法性喻實際也。

問。第二周譬喻¶
說既名譬喻品。初周就法說應名法說品。¶
。

答。通而為¶
論互現皆得。但上就別以題名今據通通以標¶
目。所言別者法說語通方便名別故從別為¶
秤。今言譬喻其語則通故從通為目。斯則法¶
喻雙舉通別互題也。

。大經云喻有八種¶
今是明何譬耶。

答。若前品是法今譬上法者¶
則先法後譬謂後喻也。若就此品而言未有法¶
說前明於譬是前喻也。又今火宅喻是遍喻¶
也。八種喻中可含三也。但法譬二名其義不¶
定。人多謂譬但為事法定是理。此實不然。大¶
經云譬如涅槃則涅槃為譬喻如金剛則金剛¶
為譬。故知法譬之名義無空也。以不空故
<pb:KR6d0024_T_005-0512a>¶
可得法以為譬譬以為法譬以為法則法非¶
空法以法為譬則譬非空譬當知非法非¶
譬強名法譬。故因此法譬為令眾生了悟正¶
道上文言是法不可示言辭相¶
寂滅。寄言題品令悟無言故云譬喻品。¶
立品名應從爾時舍利弗白佛言我今無復疑¶
悔文安之。而在卷初身子領解如來述成及與¶
授記此之三章未是譬喻品。而忽在此立¶
名者。有人言上根人領悟望下立信解品應¶
則立品名。但文既少不足別題故寄譬喻品¶
初說也又今明身子要由解前法說方能請後¶
譬喻。故後譬由前領法所以立譬喻品領¶
解之初也。爾時舍利弗下此是法說中第二¶
大段上根人領解。¶
¶
應病授藥。緣稱教故如法服行。是故上¶
根即便領悟也。

問。何故眾經得道不陣領悟¶
此教受解而自敘耶。

答。為是義故眾教不同。¶
若復一類何名多部。又法華之前大小分流¶
法華之後三一已會。此經既是大小交際反¶
三之始歸一之初。以義難明故。須述解。又¶
¶
印定故須述解也。又自陳領解¶
即是重敷一乘。使守迷之徒因此得曉。又若¶
上根人不序領悟則中下之流便謂無人得解¶
教便虛設則望崖而退。為欲誨引迷情故須¶
述解也。又佛上自說則是大人化小人。今¶
身子陳悟則是小人化小。又上父化於¶
子今是子化子。以義兼二化故取信不難。又
<pb:KR6d0024_T_005-0512b>¶
是大人稟大教而悟大¶
。今忽小人悟大蓋¶
是教所希聞故須述解。若不述解容言小人¶
終不悟大。無得佛理則還同昔經。則今教空¶
設也。¶
¶
。又上品末佛示弘經之方勸上根人¶
秉解傳化。今既述解則從佛前命也。就文為¶
二初長行次偈頌。長行又兩初經家序其喜¶
敬次發言自述領解。前有二句。一者內心歡¶
喜。二者外形致敬。內心歡喜者歡喜從信解¶
而發故示於喜息以表信解。身子歡喜凡有¶
二義。一有所除故喜二有所得故喜。有所除¶
故喜有二義。一者昔舊疑悔除二今新疑悔¶
除。此二憂除是故歡喜。有所得故喜亦有二¶
義。一者聞上法說得未曾有解故喜。二者聞¶
上總記預欣得記是故歡喜。此二是喜中之¶
惣故秤踊躍住云疑慮外除喜心內發¶
不覺舞蹈。是故踊躍也。

問。成實論云無憂無¶
喜羅漢功德。今經何故云羅漢難耶。

答。有¶
人言羅漢實無喜為欲引物是故示喜。¶
¶
¶
¶
¶
¶
。今明小乘內說羅漢無憂喜就大乘說之¶
則有喜也。例如凡夫五欲不動迦葉菩薩¶
音樂則不能自安也。即起合掌第二外形致
<pb:KR6d0024_T_005-0512c>¶
敬。將欲自陳領解仰聞如來請為印定。是¶
故避席表其敬誠也。又上即意業歡喜今¶
謂身業致敬也。⬤仰尊顏者以⬤尊顏¶
思候可言之時也。而白佛言下第二發言¶
自敘領解。候得其機乃敢發言也。又上是¶
身心喜敬今則口述領解也。就文為三初標¶
喜二釋喜三結喜。標中二句一標得喜之由¶
二正明歡喜。聞此法音者即方便品同歸一¶
音。謂得解之由。心懷踊躍第二正明喜也。¶
既聞所未聞故秤得未曾有也。所者何下¶
第二釋喜。以喜義未彰故通釋所以。就文為¶
二。初序昔迷故致憂二明今解故歡喜。初文復¶
開為二。一序昔悔二明昔疑。以失大故悔取¶
小故疑。疑悔既生則內心不悅故須明此二¶
也。然取小既疑失大亦爾。失大既悔亦悔取¶
小此義互通也。我昔從佛聞如是法者總¶
敘昔日聞法也。見諸菩薩授記作佛者上明所¶
聞法此敘見人。一會之中¶
備有人法故具陳也。然見諸菩薩授記作佛¶
可通。大乘中明波若已上竟法華之¶
前皆授菩薩記。然三藏中亦有此說。釋論¶
云中本末阿含經。記彌勒作佛。明土淨人華¶
神德無量。身子見此便起悔心也。我等¶
不預斯事甚自感傷者哀傷己等不預勝流¶
也。失於如來無量知見者既失偶於同朋。又
<pb:KR6d0024_T_005-0513a>¶
喪果於無量何苦如之所以傷歎也。世尊我¶
常獨處下第二明昔疑即謂佛賜偏也。失於¶
大果猶佛授小故妄咎於佛也。我常獨處山¶
林者前明在會見聞之時此敘獨處思¶
惟之日也。每作是念下正出所疑事也。同入¶
法性即是實相。三乘得道莫不由¶
之。中論法品云得實相者有三種謂三乘¶
人。大經云觀中道者有三種皆是其事故言¶
同入法性也。

問。身子何處聞法性而悟耶。

答。¶
身子入法性有三時。一者初遇頞鞞即聞空¶
法。故云息心達本源故名為沙門。本源者即¶
法性也。以聞此言得法眼淨所以入也。二者¶
身子得初果已後聞佛與長爪論義責不忍之¶
見墮麁細兩負明諸法空。身子聞於此言便¶
成羅漢又是同入法性也。三者從得羅漢已¶
後歷聞大品及方等眾經皆明三乘同入法¶
性。故始末言之凡有三時同聞法性。云何如¶
來以小乘法而見濟度者同入法性明所證是¶
同。以小乘法而見濟度明所得為異。實由見¶
法性有淺深。而謂佛授有大小不自省過。而¶
疑佛賜偏也。然是我咎非世尊下第二¶
明昔疑悔既除今得解歡喜也。就文為兩。初¶
標章門次釋章門。向不審思妄咎於佛。今覆¶
復尋究失在於我。故云是我等咎非世尊也。¶
所以者何下釋章門也凡有二句。初明不待¶
說大故失於大。次明自取於小是故證小。此¶
二並是自失非佛過也。若我等待說所因者。¶
待謂當待之待。所因者學地六度諸¶
行。六度諸行並是成極果之因故謂諸行
<pb:KR6d0024_T_005-0513b>¶
為所因也。若我當待斯說者如來必用大乘¶
以濟我苦海而勉斯累縛。故云若待說所因則¶
成三菩提必以大乘而得度脫也。

問。何以知¶
然耶。

答。前文云諸人今當知合掌正待¶
待後佛起定說法也。又經云待處待時待人¶
必是後時事也。然我等不解方便隨宜所說¶
下此第二明自取於小。明由我不解故自取¶
小則咎在己過非佛也。

問。方便隨宜此有何¶
異。

答。方便者顯法非真實。隨宜者隨前人機¶
宜。人法不同是以兩出也。又方便與隨宜二¶
事各別。方便者以階漸為義如七方便之流。謂¶
教有大小而匠者說法自階漸。說小應先¶
明大宜後為化宜爾即名隨宜。我若解者便¶
應棄先之小待後之大。由我不知便謂小為¶
理極故信受取證。失大之過。

問。¶
五人是初聞佛法身子何得秤初聞耶。

答。此¶
言初聞者不云身子在眾人之初。但身子本¶
學外道初從頞鞞始聞佛法即證初果鬚髮¶
墮落便成沙門。

問。成論云取衣時有煩惱取¶
衣已無煩惱。身子大利根人何故不即成羅¶
漢而證初果耶。

答。婆沙云波羅蜜聲聞必前¶
證初果後成羅漢。法如是故。有人言身子博¶
學多聞於世俗智慧勝於入道智慧劣。故不¶
及取衣時有煩惱取衣已無煩惱人也。我從¶
昔來下第三結歡喜也。將結今喜故重牒昔憂¶
也。我從昔來終日竟夜者并牒上二處文也。牒¶
前在會騰後獨思。故云我從昔¶
來也。於日則終於夜又竟每自剋責豈有悅¶
時也。而今從佛聞所未聞者此正明今喜也。
<pb:KR6d0024_T_005-0513c>¶

問。但應明喜何故前辨憂耶。

答。身子喜從憂¶
除故生。昔既疑悔所以生憂。今疑悔除¶
故歡喜也。言者前序迷憂示我¶
同物。今悟故喜引物同我。又此二事並為引¶
物。身子於聲聞中最為第一。取小失大既生¶
疑悔。諸餘羅漢道劣身子寧得保小不欣大¶
耶。

問。疑悔通今昔不。

答。疑通今昔悔但據昔。¶
昔失大故悔今明不失則無悔也。¶
教理相疑。理既唯一教不應三。¶
今疑者今昔兩教相疑也。昔教說三今何由¶
辨一。如三請中說也。身意太然快得安穩¶
者¶
。此文具登二喜。一舊疑悔除故喜。二今¶
疑悔除故喜也。真是佛子者明佛子有二門。¶
一者小乘有五佛子謂果及緣覺。二者大¶
小合明五佛子謂四果四及法身菩薩。今云真¶
是佛子者對小乘五種佛子並非真子。今悟¶
解一乘堪紹繼佛種始為真子。勝鬘經別¶
有真子如彼釋也。從佛口生者上對小乘¶
之偽總明今大乘為真子。此下別約三慧以¶
釋真子也。從佛口生者從佛教生聞慧解¶
。從法花生者從理法思慧解也。得佛¶
法分者生修慧解也。¶
生修慧一向理生。思慧或時從理或時¶
從教。依今文思修二慧并從理生也。智度論
<pb:KR6d0024_T_005-0514a>¶
云外書明婆羅門從梵天口生於四姓眾生中¶
最勝。今隨俗歎從佛口生。佛是真梵天從佛¶
口生為最勝也。從法化生者亦是借譬歎也。¶
如諸天等從父母膝上忽然化生。於四生內¶
為最勝。今從極法而化生乃是勝也。得佛法¶
分者此亦簡歎也。入佛法有二人。一貪名利¶
謂取財分二悟解佛法名取法分。今對昔者¶
取小乘分不名取於佛法。若取大乘名取佛¶
法。如下文云。不失如來知見寶藏之分即其¶
事也。第二偈頌頌上標釋結即為三也。頌標¶
喜為二。初一行半正頌歡喜次一行秤歎於¶
佛。。初一句頌得喜所由。次半行¶
正頌歡喜也。疑網皆已除下釋歡喜也。喜¶
有二事。一疑除故喜。二有所得故喜也。不失¶
於大乘者。昔說大因為¶
小果名於一說三。今悟小果即是大因故不¶
失於大也。¶
已除故歡喜也。佛音其希有¶
下第二秤歎於佛。¶
上半歎佛能除三界內眾生憂惱。我以得漏¶
盡者下半自序身子無復三界煩惑所惱。但有失¶
大之憂取小之悔。今聞佛教亦得除也。又¶
上半歎佛昔教有能除之功。下半行辨今教有¶
遣惑之用也。我處於山谷下第二頌上釋歡¶
喜義也。從此章去序身子三時憂除故喜。一¶
者序得道後疑悔除故喜。二者序初得¶
道時執見除故喜。三頌今聞法華教疑¶
除故喜。此三收攝始終一教意盡矣。前二¶
即是昔舊疑悔從初得道竟法華之前也。次新
<pb:KR6d0024_T_005-0514b>¶
疑從聞法華始生也。

問。此三頌何處文耶。

¶
¶
。但望長行多是轉勢¶
說法也。欲頌前者初一頌上疑悔文也。次一段¶
頌上初聞佛法遇便信受文也。第三頌上而¶
今從佛聞所未聞未曾有法以去文也。就初¶
為三。第一頌上失大故悔。第二頌悔後生¶
疑為失大不失大。第三明疑悔除。初¶
又二。第一明獨處思惟生悔。第二明在會見¶
聞故悔。與上長行翻者亦是轉勢說法¶
¶
。我處於山谷下半行頌悔處¶
也。若坐若經行半行頌悔時也。嗚呼深自¶
責正出悔辭即是悔體。嗚呼深自責者總¶
歎息之辭。自作自悟故云自斯也。我¶
等亦佛子下別釋自傷之事也。同入無漏法¶
者頌長行同入法性之言也。無漏者法性無¶
為無漏也。又長行明法性舉其境今明無漏。¶
舉其智。非智則不境非境則不智。¶
。不能於未來下上明其現¶
同今傷當異。此半行明失化他果也。¶
金色三十二下此二行明失自德果也。¶
。兩偈為異者初¶
偈舉佛小乘生法二身次偈舉佛大乘生法二¶
身。何以故知然。智度論云小乘中生身不說八¶
十種好法身中不說十八不共法。今以大小¶
為類明身子俱失也。又初舉三十二相為外¶
十力為內。略佛內外二德。次偈舉八十種¶
好為外十八不共法為內廣歎佛內外德也。以¶
廣略為類故二偈不同也。同共一法中而不
<pb:KR6d0024_T_005-0514c>¶
得此事者或言同一佛中或言同一法性¶
中。故言同共一法中也。¶
¶
。此頌長行中¶
失於如來無量知見也。

問。長行明見諸菩薩¶
受記作佛是故生悔。此明事中生悔也。次明¶
同入法性云何如來以小乘法而見濟度。此¶
明於理生疑。今偈頌明同入法性而失佛果¶
德。此據理中生悔。何故爾耶。

答。理事俱得生¶
於疑悔但偈長行互現文耳。我獨經行時下¶
此頌長行中在會見聞故悔𧚪前偈來者上¶
明失自德果。今明失名聞果。¶
。又前¶
辨失上弘之德故不能於未來演說無¶
上道。今辨失下利之能故云廣饒益眾生。是¶
故異也。

問。既言我獨經行時云何復言見佛¶
在大眾。

生¶
。有人言身子不在¶
佛會但遙見佛在會故自傷耳。自惟失此利¶
我為自欺誑者從嗚呼深自責云何而自欺標¶
自傷章門也。我等亦佛子下釋自傷章門也。¶
今半行結自傷也。我常於日夜下自上已來皆¶
頌昔悔。此二行偈頌於悔後生疑。兩偈¶
為二。初偈獨處生疑。次偈在會生疑。上悔
<pb:KR6d0024_T_005-0515a>¶
者獨處之與在會二時。今疑亦然。又獨處生¶
疑疑喪果德。在會生疑疑失因行。疑事雖多¶
不出斯二也。

問。身子既見理同而教異為是¶
已知同歸故名同。為未知同歸故名同。

答。搖¶
法師注云。已見同歸之理。但以理疑教以教¶
疑理互推所以生疑。順理而推教不應三。就¶
教而言理不應一。故迴惶理教之間。眾師並¶
同此說。今謂不然。若身子利根懸知理教同¶
異者亦應懸鑒理教權實知理為實識教是¶
權。權實何故難知同異而言易識。又問既已¶
知理一教三者未說法華執根已動。略說之¶
言更動何執耶。又若已知理一教三者下何¶
故云初聞佛所說心中大驚疑。若爾唯有舊¶
驚更無新怖。搖公云初聞佛所說心中大驚¶
疑者初聞三請前說定知理一以教惑理此¶
疑即斷更後驚疑。佛昔何故違理說三。由有¶
以理惑教之疑從正說文去第二疑即斷難。¶
曰是亦不然。三請之文始是執動疑生實未¶
斷也。又新疑之文總明三一相違今昔鉾楯。¶
亦不偏主以理惑教也。今所釋者蓋是知法¶
性空理同耳。非知一乘理同也。大品及此文¶
自分明。以體法性同故三乘果異。是故以理¶
惑教以教惑理。自教而觀應是永失自理而¶
觀應由不失。故悵怏遲迴意由未決故云為¶
失為不失。第二偈見佛讚揚菩薩由有窺窬¶
之望。未知為永住聲聞亦成菩薩。故言以是¶
於日夜籌量如此事也。今聞佛音聲下自上¶
已來都是序昔二疑二悔故憂。此一行偈聞¶
今教疑悔得除故信解。上半領開方便門下
<pb:KR6d0024_T_005-0515b>¶
半領顯真實義。以領此二義故疑悔便息也。¶
無漏難思議令眾生至道場者三乘無漏就教¶
而言各住三果。考而論之並歸成佛也。說¶
三至三可是思議。今說三乘無漏乃合同¶
歸道場故不可思議也。我本著邪見為諸梵¶
志師者第二頌初得道時執心除故喜。

問。何¶
故不先頌初明得道執見除耶。

答。得道以後見¶
聞勝事。疑失佛果所以生憂今知不失。是¶
故歡喜。所以前頌也。初得道未有失果之¶
憂則無今日之喜。故不前頌。但後之疑悔¶
由初保執。故舉執情釋上疑悔所由也。就¶
文為三。初序執見二明悟解三述解所由。初¶
半行身子自敘。我本著邪見者。身子事仕¶
外道刪闍夜為弟子也。為諸梵志師者。刪¶
闍夜去世以門徒付囑身子。¶
為諸梵志師也。世尊知我心下行半¶
序佛授其小法也。智度論云。頞鞞初將¶
入王城乞食語之云。汝今日若見¶
非常之人勿廣說法。即是世尊知心也。拔¶
邪說涅槃者。頞鞞說偈云。諸法因緣生是法¶
緣及盡我師大聖主是義如是說。此偈明三¶
諦。諸法因緣生謂苦諦。是法緣謂集諦。及¶
盡謂滅諦。雖有三諦正為明滅諦涅槃。故¶
云拔邪說涅槃也。我悉除邪見下此一行陳¶
昔悟小乘也。上半明身子斷邪見得初果時。¶
下半明身子聞長眾論義得羅漢時。故邪中¶
有二時。正中亦二時也。而今乃自覺非是實¶
滅度者。上來序執迷。今陳得悟也。若得作¶
佛時下前半行領識迷。即領開方便門。今領
<pb:KR6d0024_T_005-0515c>¶
顯真實義。既知昔滅之未極即知當極之有¶
在。故言是時乃可謂永盡滅無餘也。佛於大¶
眾中者第三一行秤歎佛。即序得解之由¶
。初聞佛所說下第三頌新疑除故喜。前二¶
並是昔舊疑悔除故喜。就文有三。初一偈述¶
新疑。第二明疑除。第三身子自悔過。初聞佛¶
所說者謂初聞略聞三顯一動執生疑所說¶
也。心中大驚疑者於聞宗之始執動疑生¶
也。將非魔作佛者心既生疑。爾時意中密謂¶
佛是魔。所以然者。魔之為性有而言無無而¶
言有一而言三三而言一。故佛似魔之妄談也。¶
惱亂我心耶者上句是形亂下句明教¶
亂也。

問。新疑與舊疑何異。

答。舊疑就正生¶
疑。新邪正合生疑。舊疑就正生疑者。昔¶
明理教俱是佛法。而用理教互相疑故是正中¶
生疑也。今邪正合生疑者。身子謂昔三乘教是佛¶
說今一乘教是魔說。故名邪正合生疑。斷昔疑故即¶
識大乘為實小乘為權。斷今疑故則知一乘¶
是正說非是邪說。故前章簡一乘是實而非¶
權故異於小乘。此章簡一乘是正說而非邪¶
說。以除此疑即一切疑斷一乘義圓也。¶
種種緣者第二明疑除。就文為二。初¶
四偈為¶
三。一偈領長行自開宗說。次兩行領長行¶
引證門說。後一偈領上慎同門說。初上半
<pb:KR6d0024_T_005-0516a>¶
偈正領佛說教。下半辨於疑除也。其心安如¶
海者。夫虛色假誑必心神睒爍。而今安定惔¶
靜。即知非魔。安者如山之安如之海曠。心¶
神既同山海。則知非魔故疑斷也。身子聞初¶
自開宗說便以領悟。次兩偈引證如文也。如¶
者世尊下第三領順同。

問。但應言釋¶
迦亦開三顯一。何故乃舉初生出家得道說¶
法也。

答。所以迷言此四事者。尋跡由來自¶
古至今始終皆一佛。故知非魔惑亂也。¶
又身子非但悟解三乘方便一乘真實。亦知¶
從初生說法皆是方便。所以然者。道理唯一¶
而方便說三。亦道理無生而方便說生。出¶
家得道義亦類然也。

問。未說壽量。云何以領¶
真應耶。

答。據迹而言。身子利根聞一知二。既¶
解教之權實即領身之真應。若就本擇者。身¶
子既是大權助佛揚化。前以廣領教之權實。¶
令時眾捨三悟一。今略開身之真應。亦令時¶
眾不執迹迷本也。世尊說實道下第二結於¶
邪正。結正者。為令時眾識一乘是佛¶
說非魔說也。上半明佛有實魔無實。即判有¶
無也。下半結於是非也。我墮疑細故者。第¶
三身子自悔過此半偈身子引過歸已自悔責也。聞佛柔¶
軟音者。此第三頌長行結歡喜也。就文為三。¶
初三句歎佛。次三句明歡喜。後一偈明自慶。¶
三句歎佛者。初兩句歎能宣之聲。後一句明¶
所說之法。三句明歡喜者。初一句正明歡¶
喜。次兩句舉得離以釋歡喜。後一偈明自慶¶
者。初兩句明作佛謂生物之福。後兩句明說¶
法生物之慧也。爾時佛告舍利弗下第三大段
<pb:KR6d0024_T_005-0516b>明如來述誠。述誠其領解不謬也。又將¶
欲為其授記。恐時眾疑云若行大因可得大¶
果身子既修小行遂得作佛將非因小而果¶
大。欲斷此疑心故述其往行明修因既積便得¶
大果無所疑也。¶
¶
二乘之人遂得授記作佛者。墮於二乘地¶
何所畏耶。是故釋云。身子久修佛慧故得悟¶
解耳。若實證小乘則難悟大道。故釋論云。羅¶
漢生淨土根鈍於佛道迂迴稽留。不如直往¶
菩薩。故諸大乘經令怖畏二乘也。就文為二。¶
初明於大眾中說者。昔教權誘事等私言。¶
今開密藏義如公灼。是以告眾。¶
眾¶
也。又身子昔行大乘因現在悟大未來成佛。¶
亦令大眾現在修因未來作佛故告眾也。我¶
昔曾於二萬億佛所者第二述其往因也。就¶
文明身子始終凡有三時。一過去學大¶
時。一中途取小時。三今還為說大時。明¶
過去學大時者。明於二萬億佛所修學大¶
也。汝亦長夜隨我隨受學者。上明教被緣。今¶
明緣今明緣受教。世間有一夕之眼稱為短夜。則有一日之覺之稱為短日。亦有無明昏寢秤¶
為長夜。朗然大悟秤為長日。我以方便引導¶
汝故生我法中者。前明於二萬佛所而教¶
化之。今明身子得就釋迦佛法受學之義¶
也。舍利弗下上明身子本學大時。今第二辨¶
中途棄大取小時。初句明忘大。而便自謂下¶
辨取小。智度論云。身子由施眼故不能度布
<pb:KR6d0024_T_005-0516c>¶
施事。故棄大取小也。我今還欲下此第三明¶
今為說大時。初憶念本願謂菩提心。所行道¶
故謂菩薩行。欲令聲聞續菩提心還修菩薩¶
行故說法華也。¶
。

問。說法華通為五乘。何¶
故言偏教聲聞耶。

答。三周說法花正為聲聞傍¶
及四乘。故智度論云。法華經是祕密教。明阿¶
羅漢受說作佛。所以然者。聲聞人不知一有¶
三無三權一實。今正對之故偏為也。汝於未¶
來世下第四大段為身子受記。

問。何因緣¶
故為聲聞受記。

答。略明六義。一者證其自¶
述領悟信解是實。若其不實則不得記。也二者發物往生淨土之志¶
¶
¶
得知佛乘是實。佛乘既¶
實則聲聞為權。三者用此引物。明有信故¶
便得受記者。欲得受記宜生信心。四者欲令¶
身子欣果行因。五者下文天龍八部乃至中¶
下根人皆藉得記之言以為成信旨歸。故與¶
受記。六者發物往生淨土之志。既於淨土成¶
佛並願隨從往生也。

問。身子引何人生淨土¶
耶。

答。身子是七眾依止八部大師。師既於淨¶
土作佛。眷屬悉願隨往生。但身子引物凡有三¶
時。初從外道引入佛法。二從小乘引入大乘。
<pb:KR6d0024_T_005-0517a>¶
三從穢土引趣淨也。

問。授聲聞記與¶
菩薩何異。

答。法華論云。授聲聞記者令聲聞¶
得決定心。非謂聲聞成就法性故。以如來法¶
身與聲聞法身無異故與授記。非即具足修¶
行功德故。菩薩具足功德是故得記。就文為¶
二。初略授上根人記。二明大眾歡喜供養¶
秤歎。初又二。前長行次偈頌。長行為二。前¶
辨因後辨得果。初明修因時節¶
修因也。次¶
云我今還欲令汝憶念本願下明現在修因¶
也。今文明未來修因也。就文為二。初明修因¶
時節。二正辨修因。涅槃經云。有旃陀羅一發¶
心於此賢劫成佛。而身子云無量劫成佛者。¶
就教則久近適時。約悟無生亦久近隨意。以¶
悟無生不見久近相異。亦不見成不成異。故¶
經云。無量劫一念。一念無量劫。無來無積¶
聚而現諸劫事。則知了久近不二亦未曾¶
久近。如大品云。生死道長眾生性多。菩薩應¶
如是正憶念。生死邊如虛空眾生性邊亦如¶
虛空。是中無生死往來亦無解脫者。故久近¶
非久近也。供養若干下第二正明修因。初明¶
供養佛以殖福。奉持正法以修慧。具足菩薩¶
總結行減。當得作佛下第二明果凡有¶
八果。一化主果。二國土果。三教門果。四時¶
節果。五眷屬果。六壽命果。七紹繼果。八住¶
持果也。號曰華光者。或可從時事以立名。如智論釋往生品明三百比丘脫衣上佛舉手¶
為相得成佛時名為大相。又千天子見佛土¶
莊嚴而發淨心得記之時名莊嚴王佛。
<pb:KR6d0024_T_005-0517b>¶
¶
供養而發心得記。故劫名華積。佛號覺華。¶
如此皆因時事以立佛名。身子聞法華經最¶
初悟故。得佛時名為華光。華即法華。光¶
謂信解。境智合目故號華光也。

問。三根聲聞¶
悉悟法華。應並名華光耶。

答。身子最初得悟¶
故受華光之名。例同阿若憍陳如最初悟無¶
而生智慧餘人後悟別受異名也。

問。諸經授¶
記何故但授應身記不授法身記。

答。授應身¶
記即是授法身記。修因既滿便證法身。方能¶
以本垂迹。託淨穢國土成佛化人。但法身猶¶
如虛空無所不在。引物不便故不授法身記。¶
應身有國土徒眾化主教門。引物義便故記¶
之也。國名離垢下第二明國土也¶
。身¶
子昔日無凡夫穢心。今悟一乘復離二乘之¶
垢。既離凡聖二垢故得佛之時土名離垢。¶
垢。約悟故稱淨。¶
其土平政下。上標土名今出土體。文又二。¶
前總明體。次別明地處莊嚴。總明土體中¶
又二。前明土體。次辨人物。離高下故秤平。¶
非小大邪故名正。無穢惡名清淨。有眾實為¶
嚴飾也。安穩下明人物也。離刀兵劫故為安¶
穩。離飢餓劫故為豐樂。離疾病劫為熾¶
盛。瑠璃為地者別明地莊嚴也。有八交道者¶
別明道莊嚴也。此文從廣至狹凡有三句。¶
初總明土。次別明地。後別明道。華光如來¶
亦以三乘教化下第三明教門也。以本願¶
故說三乘者此釋疑。方便品云。佛出
<pb:KR6d0024_T_005-0517c>¶
五濁世故說三乘。身子今出於淨土。何¶
故亦說三乘。所以釋云。彼佛出時雖非惡世¶
以本願故說三乘法。是則釋迦出穢土故說¶
三乘。身子以本願故說三乘。各有其所以也。¶

問。身子何故本願說三乘。

答。身子於三乘¶
中得悟一乘。還學釋迦故施此化也。

問。於淨¶
土說三化三乘眾生不。

答。可具二義。一者被¶
三緣故說三教。眾生往昔曾居穢土。備縈眾¶
苦故厭之願滅厭之願滅而性不可迴。雖¶
生淨國稱其本性為說三乘。如厭釋迦之穢¶
國生彌勒之淨土穢心雖改三性不移故彌勒¶
出於淨土亦說三乘。二者身子之土雖無三¶
緣但為菩薩傳化餘方故說三乘之教也。雖¶
有二義以後義為正。故下但列菩薩無三乘¶
眾也。其劫名大寶莊嚴下第四明時節果。釋¶
迦名賢劫者。賢者善者。此劫內有千佛善人¶
出世。從化主立名故秤賢劫。今從所化菩¶
薩受秤故名大寶。不以珠玉為珍。用賢¶
哲為寶。彼諸菩薩下第五明眷屬果。初標菩¶
薩數。若欲行時歎菩薩德。如是菩薩充滿¶
其國總結菩薩眾也。舍利弗華光佛壽下¶
第六壽命果。除為王子未作佛時者。如釋迦¶
佛若道俗合論則年八十若論佛壽但有五¶
十。今亦然也。

問。何故穢土佛壽短人壽長淨¶
土佛壽長人壽短耶。

答。佛壽長短無有空相。
<pb:KR6d0024_T_005-0518a>¶
但穢土感佛業弱故佛壽短。生死葉強¶
故人壽長。淨土感佛業強故佛壽長。感生死¶
業弱故人壽短。華光如來過十二小劫下第¶
七明紹繼果。此悅往生者之心也。華光雖¶
謝而堅滿續興佛佛相次。豈可不願往¶
生耶。號曰華足安行者。寶華永足安祥而¶
行之也。其佛國土亦復如是者。雖有異佛興世¶
而淨土不改。亦是悅往生者之心也。是華光¶
佛滅度之後下第八明住持果。大論佛法凡¶
有四時。一佛在世時。二佛雖去世法議未改¶
謂正法時。三佛去世久道化訛替謂像法時。¶
四轉復微末謂末法時。今但舉二三二攝末屬¶
像也。

問。既是淨土有小劫起耶。

答。今¶
但論時節小大。非三災之小劫也。就偈頌為¶
二。初正頌授記。第二釋授記意。就初為三。第¶
一總標授記二釋三結。總標如文。供養無數¶
佛下釋授記也。初一行頌上行因。次八行頌¶
得果。中初半行頌時節果。一行半頌世¶
界果。二行頌眷屬果。一行頌化主果。一行頌¶
壽命果。二行頌住持果。華光佛所為下半行¶
第三總結也。其兩足聖尊下第二釋授記之¶
意。所以授記者。令其自慶欣果行因也。不頌¶
上教門及紹繼二果。偈與長行廣略互現。爾¶
時四部眾下第二明大眾歡喜悟解。

問。此中¶
四眾八部並是凡夫。上中下根為屬何品攝耶。¶

答。望經始終謂上品也。身子初領解既是上¶
根。彼前得悟亦是上根。

問。既是上根聞¶
方便品何不即解見今授記方得悟耶。

答。聞方¶
便品已玄宗。覩今授記驗理必爾。授身
<pb:KR6d0024_T_005-0518b>¶
子記意在於斯。

問。凡夫初聞尚能領解。中下¶
羅漢云何未悟。

答。二乘自謂究竟。其病則重¶
故由未得解。凡夫無有斯疾故初聞即悟。¶
三毒輕重則聖勝於凡。若信一乘難易則¶
凡勝於聖。又此中凡聖多是權行影嚮。共引¶
道利人。自陳領悟用引物也。就文為二。初總¶
明大眾歡喜供養。次別明諸天供養秤歎。初¶
文四句。第一明四眾八部列歡喜之人。見舍¶
利弗下第二明歡喜之緣。心大歡喜下第三¶
正明歡喜。凡有二義。一者聞未曾有法心得¶
悟解現生歡喜。二者見身子得記想已亦得¶
預生歡喜。各各脫身下第四供養。¶
。比丘脫衣¶
上佛者。大品明三百比丘脫衣上佛。論云十¶
二年未制戒故不犯衣戒。今法華時成道¶
四十年以制衣戒。既聞一乘悟解得正¶
淨戒。衣是息世譏嫌戒故捨衣無罪又。外國¶
比丘但披袈裟內無別衣。今以衣施佛則是¶
。露身但聞法踊躍。不以此¶
事為著身。釋提桓因下第二別明諸天供養¶
秤歎。文又二前明財供養次辨法供養。住虛空¶
中者表心離有也。而自迴轉者亦不停空表¶
心離空也。既不染空有便悟入一乘。又昔協¶
異解於理為背。今信理同則轉背成向。內¶
心既轉外物亦迴。。而¶
作是言下第二明法供養。前長行次偈。偈為¶
二。初三行半明聞法歡喜。次三行預欣得¶
記故喜。初領方便品。次領身子得記。蓋¶
是一周之始終故領此二也。
<pb:KR6d0024_T_005-0518c>¶
則籍法為緣。後是見人得記故喜。謂假人¶
為緣。悟道之由唯有人法二緣。二文各四。¶
初文四者。第一偈明昔小為麁。第二偈歎今¶
大為妙。第三偈歎今教為希有。第四半偈正¶
明領解歡喜也。五眾之生滅者。¶
釋道安言。應云五陰。。羅什晚¶
翻皆云五眾。以五法和聚義秤五眾。¶
各眾多故云眾也。雜心云積聚是陰¶
義。即是羅什意也。生滅者通目四諦也。若¶
為所生。集為能生。斯則五陰生也。滅即是¶
五陰滅。道為能滅。故生目若集。滅據滅道。¶
言約義用巧說之謂也。

問。何故不言界入¶
生滅。

答。界入含無為。不得並云生滅也。今復¶
轉無上下第二對昔小歎今大也。問何故大¶
品．思益．涅槃．法華皆舉昔教歎耶。答眾經並¶
是舉小對大歎。故知諸大乘經顯道無二。不¶
得作五時四宗之釋也。

問。云何舉小歎大耶。¶

答。昔明五眾既是生滅。今明五眾則不生不¶
滅。不生故非苦集。不滅故非滅道。故名一實¶
諦即無生滅觀也。二乘既是四諦名生滅觀。¶

問。何以知此經明五眾不生不滅。

答。前文既¶
明昔教說五眾是生滅。即知今教明五眾不¶
生不滅。故方便品云諸法從本來常自寂滅¶
相。又中論云。為聲聞人說十二因緣是生滅。¶
為菩薩說十二因緣不生不滅。故大小二乘
<pb:KR6d0024_T_005-0519a>¶
有生滅無生滅二觀義也。

問。無量四聖諦亦¶
有生滅。何得言小乘作生滅觀也。

答。菩薩了¶
無量四聖諦亦本來不生不滅故無明體性¶
本自不有妄想因緣和合而生。既言妄想因¶
緣而生。有集為能生苦為所生。此即是無生¶
滅生滅。雖生滅不生滅也。故與二乘不同。又¶
言五眾生滅者。小乘人言五眾無常苦空無¶
我。今略舉無常故云生滅。又云有觀為生空¶
觀為滅故云生滅。又二乘未得有餘有煩惱¶
生。得有餘則煩惱滅。未入無餘則身智生。¶
入無餘則身智滅。今明煩惱之與身智本自不¶
生。今亦無滅。故智度論第十九復次云。昔¶
說五眾是生滅無常。今欲就異門說五眾不¶
生不滅非常非無常。

問。何故聞一乘及受記¶
而言五眾生滅耶。

答。此領開方便門顯真實¶
義。昔明五眾生滅者此是方便說耳。今明五¶
眾不生不滅者乃是真實說耳。以昔見五眾¶
是生滅故守小迷大。今知本不生滅則改二¶
執。

問。諸大乘經亦明五眾是生滅。故經云諸¶
行無常是生滅法。何得言五眾生滅是小乘¶
耶。

答。智度論明四悉檀通十二部經八萬法¶
藏。言五眾生滅者為對治悉檀耳。若第一義¶
悉檀即說五眾不生不滅。若悟第一義悉檀¶
則生實觀。實觀即是妙慧。妙慧即是妙法。妙¶
法即是一乘。是故說五眾不生不滅也。大智¶
舍利弗下第二明預欣得記喜。亦開為四。¶
初半偈牒舍利弗已得記。第二一偈自陳己¶
當得記。第三半偈述得解相。佛道叵思議¶
下領顯真實義。方便隨宜說領開方便門。次
<pb:KR6d0024_T_005-0519b>¶
一偈明發願修行。此四段為兩雙。初二段已¶
得當得一雙。後二段明解行一雙也。爾時¶
舍利弗下第三大段正明譬說。亦開為四。從¶
此竟品正明譬說。第二信解品中根人領悟。¶
第二藥草喻品如來述成。第四授記品明為¶
其授記。四段者中。根之人聞上法¶
說未解。更轉勢說法故舉譬喻曉之。既聞前¶
法說復稟後譬喻即得信解。故有第二信解¶
品。以所解是實故如來舉藥草喻述成。領解¶
於前述成於後。心得決了行與佛相應。則當¶
果可期故為授記。初文又二。第一身子請¶
說。第二佛受請為說。就初又三。第一自陳¶
己解。第二騰眾未悟。第三請佛為說。所以¶
須自陳己解者若不自陳己¶
解則為物之意不彰。容謂假他而實自未¶
悟則上授記不成領解亦謬。故須自述己¶
解。得彼意。若未有解¶
請容落漠也。

問。中根之徒自有疑悔。何不自¶
問似他請耶。

答。既無光悟之能。又非對揚¶
之主。故待他質疑也。自陳己解有¶
二句。我今無復疑悔者領方便品也。親於佛¶
前得受記者領上得記文也。舉始括終故標¶
此二也。又我今無復疑悔此明惑滅。親於佛¶
前受記此明解生斯二為要所以述又¶
無復疑悔正序得解。親於佛前得記證解是¶
實故得記耳。

問。直為得記便足。何故云親於¶
佛前。

答。受記有二種。一不現前得記由未¶
有解。親於佛前得記必解也。是諸千¶
二百下第二騰眾未悟。就文為三。初牒昔
<pb:KR6d0024_T_005-0519c>¶
二騰今三今昔互相疑。牒昔有二。初牒無¶
學人明學無學人二執。初標無學¶
人二執者。一離老病死謂離果患也。究竟涅¶
槃者執無餘也。次明學無學人二執者離諸見謂¶
因患盡也。謂得涅槃執有餘也。所以二文¶
不同者。無學人必離果患。若離因患可通學¶
無學人。前以人別故所離亦別。後以人通¶
故所離亦通。

問。實斷九十八使。何故但離諸¶
見耶。

答。無學之人可具斷九十八使。而今舉¶
離諸見者學無學人皆斷之也。我見為眾見¶
之首故偏說之。故大品云。譬如我見攝六十¶
二見。有無見即是斷常謂邊見也。等者等取¶
餘三見也。又等取三見及餘鈍使也。而今¶
於尊前下第二騰今也。皆墮疑惑者第¶
三正生疑也。小大互決今昔相徵故成疑。¶
昔明已離兩患無復可離得二涅槃無復更¶
得。今云由應更離方復更得。今昔相違故墮¶
疑惑也。善哉世尊下第三正請佛為說。所以請者。¶
身子是遠佛轉法輪將。有未解者常為¶
請說。又既已得解即成菩薩。菩薩以濟物為¶
懷。須為物請。也所以¶
未解。愍其同朋故須為請。¶
又方便品末佛勸弘經。今為眾請即是受旨。¶
又上授記明身子行因未來得佛。今為眾請
<pb:KR6d0024_T_005-0520a>¶
即是行因也。所言願說因緣者。因緣謂三一¶
之所以也。何所以故說三。有何所以故說¶
一。辨此因緣釋疑除悔故言為善哉。就佛¶
受請說中復開為三。第一緣起。第二從若國¶
邑至下偈云以是因緣十方諦求名為正說。¶
第三從告舍利弗汝諸人等勸其弘經。此三¶
亦得是子章序正流通也。初緣起中復開為¶
二。第一騰前。第二評說騰前法者¶
良以後譬還喻前法故也。前說雖多略騰二¶
種要句。二要句者所謂教一及緣¶
一也。教一者前明眾教雖多所表無二。次緣¶
一者以教無異表緣無異人。故云皆為化¶
菩薩也。¶
¶
．然舍利弗下第二評說後¶
譬。然者雖然也。雖前法說而猶未解。當用¶
後譬以曉悟之。然許。雖前已說¶
然許其今由未悟解更用譬喻以明上二義¶
以曉悟之．諸有智者以譬喻得解者。明其未¶
能忘言以悟旨而能虛心以待譬。以望上根¶
為愚人。望下根為智者。又望上根為愚人。比¶
退席為智者。¶
¶
道發¶
其領解．舍利弗若國邑下第二正說。復開為¶
二。一者長行二者偈頌。長行為二。第一受¶
請正說。第二最後以是因緣結酬身子之請。¶
就正說又二。一開譬二合譬。就開譬中¶
法雲法師為十譬。於文義多違。今依古舊
<pb:KR6d0024_T_005-0520b>¶
開為六譬。一總譬。二見火譬。三救子不得¶
譬。四三車救子得譬。五等賜大車譬。六不虛¶
譬。所以有此六譬者。總譬雖有六義而以化¶
主為正。歎如來德無不圓累無不盡。德無不¶
圓解救患之方。累無不盡故能濟物之¶
累。此為化物之本故先明之。父既德圓累盡。¶
見子累圓德盡起大悲心。故有第二見火譬。¶
¶
¶
成小機已¶
動故於一說三。應時即悟故有三乘化子得¶
譬。雖復說三終為歸一。是以還說實化之。故有等賜大車譬。許三與一似若妄談。但賜¶
過所求。又本意與一故非虛也。故有第六不¶
虛譬。就此六譬合成五雙。初一為總。後五為¶
別。謂總別一雙。聖人說法前多總說後則別¶
說。故前總後別。就別中又開為二。初見火¶
譬明內起悲心。即是懸知機。後之四譬應緣¶
說教。謂機教一雙。就後教中復開為二。初之¶
一譬頓化不得。後之三譬明漸化得子。謂頓¶
漸一雙。就後漸中又開為二。初之一譬為說¶
三乘教。後之兩譬明一乘教。謂三一一雙。就¶
一乘中又開為二。初之一譬正明說教。後不¶
虛譬名為會教。謂教及會教一雙。

問。此云譬¶
從方便品何文生耶。

答。有人皆從方便品¶
文生。今明不安爾也。¶
¶
則文成煩重言非巧妙。¶
又後不異前。聞前既惑稟後亦迷。則聖說無
<pb:KR6d0024_T_005-0520c>¶
益也。今明唯有中聞間四譬從方便¶
四段文生。初總譬及後不虛皆是今品¶
義說。所言四譬從前生者第一。見火譬從前我以¶
佛眼觀見六道眾生文生也。¶
¶
¶
。次第二長者救子不得譬從¶
上佛初成道一乘化眾生不得文生。第三長者¶
三車引子得譬從上三乘化眾生得文生。第¶
四等賜大車譬從方便品為說一乘文生。釋¶
迦一期出五濁世始從法身地見機終竟靈山¶
之會說一乘法。唯有四章不得多少。是故今¶
明始從見火終竟等賜大車亦唯四譬不得增¶
減。是故四譬從四法生。

問。若爾但有四譬。何¶
故有初總譬及後不虛譬也。

答。雖有初總譬¶
還不離上四義。但欲總明能化之德所化過¶
患故有總譬。又示解義之方前總後別。又將¶
明化物先歎佛有化物之德。故說總譬耳。所¶
以有第六不虛譬者。此譬亦無別體。還是料¶
簡上前三後一之義耳。為此因緣故開六譬¶
也。就總譬中更開六譬。一化主譬。二化處¶
譬。三教門譬。四所化人譬。五化意譬。六根性¶
譬。十方三世佛出世施化皆有此六。釋迦¶
出五濁世亦明此六也。就此六中化主教門
<pb:KR6d0024_T_005-0521a>¶
是能化事。餘之四種是所化事。

問。第一何故¶
前明化主耶。

答。雖有六義然化主為正。故合¶
譬中正合化主。所以前明化主者。以將欲化¶
物故前歎如來有化物之德。又令物欣此德¶
如法受化也。就明化主凡有五句。一明處大。¶
二辨德重。三序年高。四歎巨富。五美義¶
多有眷屬。凡為大人必具此五。此五皆是¶
長者之德也。若國邑敗落者明處大也。若者¶
．如也。如其事而說¶
之。國邑敗落者正譬化處也。但化處有四。¶
一國二邑三敗四落。所王之處有封疆墟¶
城謂國也。邑者右人呼縣為邑。內村伍為¶
聚。外墟畔如落。今將釋論發趣品明一¶
佛王化凡有四處。初謂一世界。二明一世¶
界海。三明世界種。四明世界所度之分。一¶
世界者。百億日月等名一大千。如是十方¶
各一恒沙大千名一佛世界也。一世界海者。¶
如是一佛世界數恒沙名一世界¶
海。如是佛世界海數如十方恒沙名一世界¶
種之。如是世界種十方無量名一世界所度¶
之分。總此四處合是一佛王化之城國是¶
其大處。喻一世界所度分城也。邑為其次擬世¶
界種也。落是墟畔之遠擬世界海也。聚是村¶
伍之近擬一世界也。明長者在四處者窮長¶
者之美也。一家之大亦稱長者。於家之外未¶
必皆大。若於四處為大可謂美之極。明佛亦¶
然義可知也。

問。凡有名聞要從近至遠。今何¶
故從遠至近耶。

答。有二義。一者欲驗長者之¶
德使名實不虛。明此長者非但遠國揄揚乃
<pb:KR6d0024_T_005-0521b>¶
至近邑稱歎。故從遠至近驗長者實德。如來¶
亦爾。寄此四處定佛名德。二者欲顯佛雖王¶
化四處今欲明一處之化。故從遠以至近。以¶
此一方根緣感佛故也。有大長者下第二次¶
明德重。¶
．略明¶
三義。一者有智二者有德三者清潔無瑕。以¶
具此三義故居初之宗秤為長者。如來亦¶
爾。一明照理周窮謂之波若。如長者有智。¶
二眾德斯備所謂法身。如長者有德。三萬累¶
永盡所謂解脫。如長者無瑕。三德既圓居在¶
初表秤為世尊也。其年衰邁者第三句辨¶
年高。即是耆年長者。前明其德重。此辨¶
於年高。以德重年高為物所敬。佛亦如是。一¶
備眾德二壽命無窮。以具此二義為物所尊¶
也。此據法身為譬。以法身壽不可盡。二者借¶
老人以譬應身。三者¶
¶
¶
廢化來久作譬。昔為菩薩時教化¶
諸子。諸子違教經於劫數。菩薩廢化已久故¶
名為老。故信解品云自念老朽無有子息。四¶
者借最後應付子財為譬故稱老年。五者．老¶
人在世既久。多所聞見洞識今古。以譬如來¶
具此一切智者。六者其年衰邁。衰邁之人不¶
久住世。譬如來非是安住三界之人。七者行¶
行來久。譬老人之年積也。財富無量者第四¶
歎巨富。即是大富長者。世之財寶能離苦得¶
樂。法實亦能離生死苦得大涅槃樂。福慧
<pb:KR6d0024_T_005-0521c>¶
具足為財富。出用不窮名無量。¶
。多有田宅者。智斷¶
具足能生物善為田。慈悲覆蔭秤之為宅。¶
又養命曰田。安身為宅。法寶亦然。能養物慧¶
命若田。安物法身如宅。¶
。及諸僮⬤下第五明長者眷屬。舊云喻¶
所化眾生也。學功微淺為僮。位行未高如¶
僕。今謂下明五百人是通論所化。三十子是¶
別論所化。則所化事盡。今不復喻之。但取¶
譬神通以為僮僕。如後老弊使人也。世富長¶
者凡有三種。一內多珍寶。二外多田宅。三多¶
諸僕使。備此三種乃秤大大富。佛亦如是。¶
一內備自德如多珍寶。二外能¶
慈悲覆蔭譬多田宅。有三神通運用譬僮¶
僕屈曲順從。其家廣大者第二明化處。上國¶
邑聚落舉處以歎人。故長者為四處所常仰。¶
今舉人以明處。辨長者於一宅內有訓道之¶
能。又上明四處通辨佛在淨穢諸土化物。今¶
明其家廣大別序三界過患穢土之化也。三¶
界彌曠為廣大。六道所栖秤之為家。唯¶
有一門者第三序教門也。九十六種所說之¶
教並不能出離生死故名異門。唯依佛教方¶
能出苦秤一門也。此對外道為異故詔佛¶
教為一。此通喻大小乘教。總秤一佛教也。¶
多諸人眾者第四明所化人也。三界含識品
<pb:KR6d0024_T_005-0522a>¶
類茲繁故云多諸人眾。一百譬天。二百譬¶
人。乃至五百通取三塗。修羅或開或合故¶
秤乃至。

問。成論及智度論云明有六道。薩婆¶
多部唯明五道。云何會之耶。

答。有論師云。¶
取其生報則修羅屬鬼神故明五道。取其¶
依報即與天相似故分六道也。

問。明五百便¶
足。何故復明一百二百耶。

答。人天堪受化故¶
所以別說也。止住其中者五道眾生樂居不¶
捨故云止住。亦則是四十居止。八大地獄¶
與餓鬼畜生為十。四天下六欲天復為十。欲¶
界合二十。色界有十六處。無色四處合四十¶
也。堂閣朽故下第五明化意。就文為二。初序¶
宅相二明火起。序宅相為二。初總明三界無¶
常。次別明三界無常。舊云一重屋曰堂。二重¶
以上秤閣。欲界在下喻堂。色無色界居上¶
喻閣。今明公集之舍為堂。舍而重累秤閣。¶
三界果報是眾生共有。而同聚其中譬之如¶
堂。三界果報高下昇降如舍重累喻之如閣。¶
無常衰謝義言朽故。牆壁落者第二別明¶
三界無常也。前明色法無常。外都圓授為牆。¶
內別障為壁。外四大成三界刑域如牆。成內¶
身四大如壁。色法衰謝義同頹落也。柱根腐¶
敗者。舍之所以立為柱之所駐。報身所以存¶
以命根之所持。¶
。命根勢窮報身將壞。其猶柱根腐¶
則堂舍傾倒。梁棟傾危者。身之維持寄在¶
心識。屋之綱紀要由梁棟。柱根摧朽故梁棟¶
傾危。命根欲窮則心識將沒。

問。何故但¶
明三法無常耶。

答。有為之法凡有三聚。一色
<pb:KR6d0024_T_005-0522b>¶
二心三非色非心。牆壁頹落謂色法無常。梁¶
棟傾危謂心法無常。柱根腐敗謂非色非心¶
法無常。色法既麁無常相顯故在初說之。心¶
法既細無常相微故在後說。非色非心命¶
根能連持色心故在中間說也。周匝俱時歘¶
然火起下第二明火起燒宅。所言火者謂眾¶
苦也。

問。常有三界則常有眾苦。亦應常有¶
火宅常有火燃。何故前明火宅後辨火災耶。¶

答。此譬可具通別二義。一者通序三界並皆¶
轉變具受眾災。若爾既常有火宅亦常有火¶
災。此二實是一時。但說成前後耳。前明舍宅¶
序其無常。後辨火災明具眾苦。苦與無常是¶
物所患故偏說之。二者別譬此會三根眾生。¶
昔日稟化苦有暫息之義。佛既去世還起煩¶
惱。以煩惱故受諸苦果。故前明火宅後辨火¶
起。又已受陰身之苦譬如舍宅。新更起惑招¶
苦名為火起。後之一義通二人也。

問。何以知¶
此譬具通別二義耶。

答。列五百人復明三十¶
子。五百人通譬五道眾生。三十子別明昔曾¶
稟化也。所以具明通別二種眾生者。以具化¶
二人故也。一者別化中下根人令識三一權¶
實。二者通為一切眾生令知三界過患也。又¶
此經令一切眾生離凡夫地復離二乘地。以¶
說三界過患故令物不貪三界。謂離凡夫地。¶
後明諸子出門求車不得及等賜大車。令知¶
二乘是空捲一乘是真實。令離二乘地。以是¶
因緣故具化二人也。周匝俱時者。眾苦譬火。¶
無處不有義同周匝。三界悉若說為俱時。¶
出於橫造故云欻然也。焚燒舍宅者。煩惱為
<pb:KR6d0024_T_005-0522c>¶
火燒心善根。眾苦為火焚身時樂受也。長者諸¶
子若十二十或至三十下第六辨三乘根悟¶
也。

問。五百人已攝三乘根性。今何故重辨¶
乎。

答。前明五百通辨五道眾生。明有人天乘¶
根性未必具三乘根性。今別明三十子。雖是¶
五道所攝但別有三乘根性故別說之。昔曾¶
稟教生善。善從佛生詺善為子。以善目人。¶
人受子名也。舊云十譬聲聞。二十譬緣覺。三¶
十譬菩薩。聲聞德少故數少。菩薩德多故數¶
多。今不同此¶
¶
義。以十譬菩薩以。二十譬緣覺。三十譬聲¶
聞。求大乘者少如一十。求緣覺稍多如二十。¶
求聲聞轉多如三十。此釋出華嚴經賢首¶
品。又即如此經三根人。上根得解者少如身¶
子一人。中根稍多如四大聲聞。下根轉多乃¶
至五百也。

問。何故無有一乘根性耶。

答。三乘¶
中大乘即是一乘根性。¶
。

問。子有定數。¶
何故言或至三十耶。

答。凡有三義。一者或開¶
聲聞緣覺為二乘。或合為一小乘。以小開合不¶
定所以言或。例如上一百二百乃至五百。修¶
羅或開或合故有乃至之。言¶
¶

<pb:KR6d0024_T_005-0523a>¶
¶
也。¶
長者見是大火下第二明見火譬。此譬所以¶
來者。上歎佛德無不圓累無不盡。今見子累無不圓德無不盡故起大悲心也。

問。見何¶
等子起大悲耶。

答。具見通別二子起大悲心。¶
一者通見五道眾生無樂有苦。二者別見三¶
十子昔曾稟化應得離苦而背化起惑更受煮¶
燒。故起悲也。前方便品法說有三。一能見二¶
所見三起悲。今轉勢說法亦開為三。第一明¶
長者見火即大驚怖。二自序己之已出。第三¶
傷子未離。初又三句。一能見二所見三¶
驚怖也。是長者見者。¶
譬如來居法身地以佛眼見眾生無樂¶
有苦也。是大火下第二明所見。普燒三界故¶
辭大火也。四面起者即是生老病死。涅槃¶
經取四山。為譬今譬之四面。生為東面。老為¶
南面。病為西面。死為北面。即大驚怖者第三¶
明驚怖。別據三十子而言者。昔經受化不應¶
致火。故驚。迷著苦境恐慧命將盡成一闡提。¶
所以怖也。通就六道眾生釋者。一往怛愕曰¶
驚。定知是可畏之事秤怖。譬慈心一往與¶
樂秤驚。次起悲心拔苦為怖也。而作是念¶
下第二自序長者之已出。所以自序己之¶
己出者。意在子之未勉也。所燒之門者明所¶
出處也。此詔三界限城為門。故後文云今¶
此三車皆在門外。即其證也。

問。此與前唯有¶
一門何異。

答。前取佛教通人出於三界悟入¶
於理故名為門。如後文云以佛教門出三界苦。
<pb:KR6d0024_T_005-0523b>¶
今將所燒之言簡異前門。故知詔三界以之¶
為門。如世人總舉一宅名之為門或秤一家¶
或言一戶。今亦然也。以八苦為能燒。三界為¶
所燒。故云所燒之門也。安穩得出者。¶
¶
智度¶
論云。三乘出法各異。如三人在獄自有穿¶
踰牆壁怖畏而出非安穩出。謂二乘出也。菩¶
薩破三界獄殺諸獄率與眾生共出名安穩¶
出也。而諸子等下第三傷子之未勉。樂著者¶
貪著五欲樂也。嬉戲者無所剋獲¶
也。不覺不知者。前樂著即是貪愛。不覺不¶
知所謂無明故。癡愛是生死本也。¶
眾¶
苦也。一往初不悟稱不覺。始終不悟稱不¶
知。背失宿善為不驚。將殞慧命為不怖。又初¶
不畏無常苦為不驚。始終不畏為不怖。¶
火來逼身苦痛切己者。上為未受苦眾生作¶
譬。今為受苦眾生設譬。老病死苦為逼¶
身。貪瞋癡燒心為切己。又遭外苦為逼身。受¶
內苦為切己。外苦者謂寒熱打罵等。內苦者謂¶
四大不調百一病惱等也。心不厭患無求出意¶
者。總序二種眾生無有厭患生死苦求欲出三¶
界也。是長者作是思惟下第三救子不得譬。¶
譬上乘化眾生不得也。¶
¶
¶
人雖能授物不能受故有此譬來¶
也。又為釋疑故來。一乘既是真實。佛初出世
<pb:KR6d0024_T_005-0523c>¶
何不即說。是故釋云。佛初成道即欲為說。但¶
聖雖能授物不堪受。故咎在眾生過非佛也。¶
據身而言。上見火譬在法身地見眾生有苦¶
無樂。今以本垂跡欲拔苦與樂也。據悲心悲¶
事明者。上見火譬明大悲內充。今明旋還赴¶
救即悲事也。凡夫二乘雖有悲心而無悲事¶
故名少悲。今有悲心兼有悲事故名大悲也。¶
以小悲故名假相悲。以大悲故名真實悲。上¶
方便品有三。初明佛慧甚深眾生根鈍故不¶
說法。二梵王勸請。三明假使欲說則有損無¶
益故違請息化。今轉勢說法開為二章。第一¶
作大乘勸門化眾生不得譬。第二作¶
誠門勸眾生不得譬。勸門者謂歎法身功¶
德也。誠門者謂說生死過患也。又勸門即是¶
大慈與樂也。誡門謂大悲拔苦也。身¶
則有樂無苦。眾生則無樂有苦。¶
此既總攝聖凡故但明斯二也。就勸門內有¶
二思惟開為兩別。第一思惟明佛能授大乘。¶
第二思惟明物不能受。¶
¶
使強授有損無益。以轉勢不同¶
故法譬為異。經師不應謂後譬必同前法也。¶
是長者作是思惟者總標思惟也。身手有¶
力者出所思惟事也。極智之體名為法身。即¶
智之用秤之為手。能濟惑及本名為有力。
<pb:KR6d0024_T_005-0524a>¶

問。何故秤身手有力。

答。則能¶
說一乘也。當以衣裓若以机案從舍出之者。¶
長者思惟身手有力故能用衣裓及以机案從¶
舍出子。如其無力則不能爾也。譬如來內有¶
法身知手外能現通說法¶
即譬三輪也。作是思惟身手有力謂¶
他心輪也。當以衣裓謂神通輪也。若以机案¶
謂說法輪也。故下合喻云當以神力及智慧¶
力。即其事也。

問。何故前用神通後明說法。

答¶
三世諸佛化物之宜要前現通然後說法。是¶
故此經序品之內明三輪前後。初入無量義¶
定即他心輪。如身手有力雨華動地放光現¶
土即神通輪謂衣裓也。從三昧起乃至一經¶
即說法輪謂机案也。明乘權乘實是所乘¶
之法。譬如机也。惟身實是能乘之人。¶
喻之案也。如¶
¶
¶
¶
¶
¶
。衣裓者衣衿也。救子之¶
苦出父衿誠故前以衣衿為喻也。机案者父¶
足之所履為机。父身之所憑為案也。復更思惟¶
下。前思惟明聖能授。此思惟辨物不能¶
受。又開三別。一思惟理妙。二思惟鈍根。三思¶
惟不可以妙理授與鈍根。初思惟理妙者。外¶
譬長者思惟門有三事一者明唯有一門。二者¶
明門復窮狹。三思惟門之極之少。內合唯有一
<pb:KR6d0024_T_005-0524b>¶
門者唯一至理也。至理無二故秤為一。極妙¶
虛通目之門狹小者至理。不容凡夫愛見故秤為¶
狹。不受二乘斷常目之為小。又不容凡夫二¶
乘斷常故秤為狹。亦不受有所得大乘菩薩¶
目為小也。此約人以釋狹小義也。又至理不¶
容言語則言語道斷秤之為狹。不容心行則¶
心行處滅目之為小。又橫絕百非故秤為狹。¶
竪超四句目之為小也。諸子幼稚未有所¶
識戀著戲處下第二思惟飩根明子有三義。一者幼¶
稚。二未有所識。三戀著戲處。對上門亦有三¶
義也。善根微弱名為幼稚。未能識法身功德生¶
死過患名未有所識。纏綿五欲名戀著戲處。¶
合此三句為二。初句明有善。後二句明有¶
惡。善有二義。初發心為幼。觀解微弱稱稚¶
也。惡有二義者。未有所識名之為癡。戀著戲¶
處名之為愛。謂具癡愛也。或當墮落為火¶
燒者第三思惟明不可妙理授與鈍根。門具三義子¶
具三義。若裹之以衣裓擎之以机案。非唯¶
不得子出。翻更令子墮落為火所燒。內合亦¶
爾。至理微妙眾生鈍根。若以妙理授於鈍根¶
。非但不出生死。反生誹謗也。¶

問。佛知鈍根定謗大法。何故稱或當墮落耶。¶

答。據初成道時大機未熟。是故起謗。至靈山¶
之會改於小執則能信受。以根性不定故稱¶
或也。

問。今文辨唯有一門而復狹小。與前文¶
唯有一門有何異耶。

答。有人言。初總以大¶
小教為一門。後但以大乘教為一門。有人¶
言。今文辨一門亦具大小教。唯有一門與上¶
義同。而復狹小別明大乘門也。如直是一門
<pb:KR6d0024_T_005-0524c>¶
已難得出。況復狹小耶。直是佛法已難信解。¶
況復大乘豈易了耶。今謂此二釋並成難解。¶
衣裓机案既已譬教。云何復以一門喻教。復¶
何得以衣裓机案之教從佛教門而出子耶。¶
今明如前釋之。此中用理為門。以衣裓机案¶
為教也。門既狹小不可以衣裓机案從門出¶
子。理既微妙不可現通說法令物悟理也。

問。¶
長者身手有力。何故不提子出耶。

答。身手譬¶
內智照機。衣裓机案譬現通說法外用。但得¶
以外用化物。不得用內智化物也。我當為說¶
怖畏之事下第二明誡門說大乘化物不得¶
也。¶
。前說法身功德既不可¶
信受。爾說生死過患今出三界也。

問。誡勸¶
二門何故前勸後誡也。

答。勸門為本。誡門為¶
末。諸佛出世本為開佛知見。但眾生不解故¶
後方辨生死過患。又佛慧難解生死過患¶
易知。故前說所難。後陳所易。此句總標欲說¶
怖畏之事也。此舍已燒宜時疾出者正明怖¶
畏之事也。以有蔭身。則以老病死火¶
燒身。三毒火燒心也。故言此舍以為大火所¶
燒也。¶
¶
則燒滅善根害法身斷慧命也。如¶
所思惟具告諸子者。前句辨內心思惟。此明
<pb:KR6d0024_T_005-0525a>¶
假設為說怖畏也。父雖憐愍善言誘喻者。此¶
明無機不受誡門說也。憐其無樂愍其有苦。¶
誘之以理喻之以事。憐愍據內心。善言誘¶
喻約外言說法也。而諸子等樂著嬉戲者。明¶
諸子樂著生死五欲樂也。不肯信受者。不信¶
生死是無常苦也方¶
物無常天下皆苦。正言似反。誰肯信者。勞苦¶
我爾。不如早取泥洹也。不驚不畏者。初不畏¶
生死為不驚。終不怖故為不畏也。亦復不¶
知何者是火者。不識老病死為燒身火三毒¶
為燒心火也。何者是舍云何為失者。不知三¶
界為通舍五陰為別舍。不知由忘想之失故¶
起身心二火。但東西走¶
戲者。舊云南北為縱。東西足橫。明諸子等橫¶
理用心。今謂夫立宅法則東西無門。但開¶
門向南。以東西無門則背理走戲故無出¶
義。則背惑向理便有出義。故¶
不云南北走戲也。又若南北走者。父在門外¶
子便有從父之理。父便有化子之義。非謂無¶
機也。遊心愛見故秤為走。無所剋獲名之為¶
戲也。視父而已者。初雖不信但含有向理之¶
分故云視父。未能修行故秤為而已也。爾時¶
長者下第四三車救子得譬。所以有此譬來¶
者。既一乘化之不從。無容捨而不救。故於¶
一佛乘分別說三。則從實起權¶
。又上即是衣裓机案以有物出子不得。今¶
虛指門外以無物出子得也。¶
¶
。有物者道理
<pb:KR6d0024_T_005-0525b>¶
唯有一乘也。無物者道理無二乘也。又衣裓¶
机案以父物救子不得。謂一乘是如來所行。¶
涅槃經。復有一行。是如來行。所謂大乘¶
大涅槃經。今明三車是子物。救子得。三車是¶
眾生所乘故名子物。釋論及攝大乘論云。佛¶
乘是自乘。二乘是他乘。¶
。若就身而言者。¶
見火譬謂法身也。救子得譬謂舍那釋¶
身也。三車引子譬即釋迦化身也。此譬上三¶
乘化眾生得也。上文有三。一念欲起三乘之¶
化。二說三乘教。三明有得益。今轉勢說法開¶
文為四。一知子宿好譬。二為說三車譬。三¶
諸子信受出宅譬。四見子勉難歡喜譬。初文¶
又三。一明不出為損。二欲設出方。三知子¶
宿好。此舍以為大火所燒者。三界之舍已¶
為身心二火所燒。我及諸子若不時出必為¶
所焚者。上直明燒。今明為火所舍。即不出¶
為損也。

問。諸子不出。可為火害。父前已出。云¶
何被燒耶。

¶
¶
。有人¶
言。眾生病故菩薩亦病。眾生燒如來亦¶
燒。今謂此經始終正釋父已勉燒。懷子未離¶
火。與淨名經來意為異。故此二釋未可令¶
依。今文意在明子而言父者。此授因時為論¶
耳。我昔亦在宅中。若不時出則為火害。以時¶
出故免火害也。子應爾。時出便免。¶
不出則不免。¶
免火。眾生
<pb:KR6d0024_T_005-0525c>¶
機發之時而不出還復受苦也。我今當設方¶
便下第二欲設出方。即是知病識藥。無三說¶
三故名方便也。父知諸子先心各有所好下¶
第三正知子宿好。先心者過去各有行願也。¶
所好者現在欲樂也。種種珍玩奇異之物¶
者。三乘於惑者為珍玩。望一乘為¶
奇異。法故¶
名琦異也。而告之言下第二正為說三車譬。¶
文有四句。一秤歎三車。二示車處。三歡¶
令速出。四保與不虛。此並譬趣鹿宛說三乘¶
教也。汝等所可玩好希有難得者。三乘聖果¶
並是出世間法。世間所無故秤希有難得也。¶
汝若不取後必憂悔者。¶
。機發值佛而不修道¶
取聖果者後必憂悔也。如此種種下第二示¶
車處。種種者注經云。種種在三乘之前。即人¶
天乘也。有人言。就一一車中復有三明六通¶
十智八解。故言種種。羊車鹿車牛車者。菩¶
薩化世。聲聞從師。並居人間之類故。譬牛¶
羊。緣覺進不化世退不從師。喻之如鹿。以¶
表山林之流。又釋羊之為狩其性遲鈍。譬¶
於聲聞。鹿性動疾譬於緣覺。牛力強壯引重¶
之遠。譬於菩薩。又解形羊小譬小乘。鹿形
<pb:KR6d0024_T_005-0526a>¶
處中譬中乘。牛形大譬菩薩也。

問。為約¶
三智明三車優劣。為約三斷耶。

答。有人言。具¶
約智斷優劣。聲聞但斷正使。緣覺斷小習。菩¶
薩結習俱傾。今謂中乘斷習經論無文。但取¶
智有優劣譬三車不同耳。今在門外者。門者¶
宅也。立此三車同出死之死外。所以然者。三¶
果雖異惑盡無別故同在門外數同。故同在門外。又三乘人¶
所得法謂數滅無為及盡無生二智。注經云。¶
六法為聖果體。謂無漏五陰及數滅無為。並¶
在生死外也。¶
名羅漢為出界外。以法從人。人在¶
界內亦得云羅漢在三界內也。若身法各分¶
則內外兩屬。初果所得無漏則非三界所¶
繫法例此可知也。可以遊戲者明用車意也。¶
疑者云。若是因乘可有運出三界用。今已出¶
三界。何用乘為是。故釋云可以遊戲。遊戲¶
者適悅也。生死往來馳騁五道跋涉艱辛。¶
聖果亡之故言遊戲也。汝等於此下第三勸¶
其速出。令三乘人懃精進速斷煩惱得出三¶
界。實是出去而云出來者。以內望外為去。¶
以外觀內為來也。隨汝所欲下第四明保與¶
不虛也。爾時諸子下第三諸子信受出宅譬。即譬¶
上便有阿羅漢法僧差別名。三乘人得益也。¶
適其願故者。既知機而說教。必秤機故云適¶
其願也。心各勇銳者。前明教秤機。此明機¶
信教。既起信心即欲修行義言勇銳也。勇者¶
慕進也。銳者利也。互相推排者。前既有信¶
心。今明慇懃精進也。競共馳走者。上既明精¶
進。此正明觀四諦理也。觀苦斷集如競共
<pb:KR6d0024_T_005-0526b>¶
馳走。證滅修道譬爭出火宅。有人言。心各¶
勇銳此明外凡夫位。即七方便中前三方謂¶
聞思慧位也。互相推排謂內凡夫位。即四¶
善根修慧位也。競共馳走三果學人位也。¶
爭出火宅無學位也。故凡有內外聖有學無¶
學也。是時長者第四父見子勉難歡喜¶
譬也。安穩得出者。見諸子修行之時無有退¶
轉得出三界分段生死也。皆於四衢道中者。增¶
一阿含云。四衢譬。斷四諦下惑盡路¶
地者。既斷四諦¶
下正使盡無有蓋纏故秤路地也。而坐者。¶
因中修行如馳走。得果究竟為安坐。¶
。無復障礙者。三¶
障斯三無復累之能礙故云無障礙也。¶
可登¶
故也。又向在三界舍。今已出舍名為露地。¶
下偈中空地亦爾。其心泰然歡喜踊躍者。¶
免難。今辨父心歡喜。以初見子在¶
火宅故憂。今見出宅故喜。如眾生病故菩¶
薩病眾生病[口*愈]菩薩亦[口*愈]也。¶

問。方便品云今我喜無畏。與此文明喜何異¶
耶。

答。方便品明說小不稱佛意故憂見大機¶
發稱佛意故喜。此文明見在火宅故憂見出¶
火宅得小果故喜也。¶
法華義疏卷第五¶

永仁甲午蕤賓下旬印板訖功孝行作福沙¶
彌道尊希受爪上人命[利-禾+垂]得髻中明珠豈誰¶
不尊重恭敬哉而義疏刻錭蓋檀越合力四¶
恩法界平等施迴矣。
<pb:KR6d0024_T_005-0526c>¶

　　　　都幹緣沙門　　　素慶謹誌¶

